---
title: 'Alo Hikaye'
taxonomy:
    category:
        - Other
media_order: 'fruta 01.mp3,fruta 02.mp3'
---

### Termodo or Nentermodo Fruta

Avayar le sen Tamil fempoemayen. Te jiwa fe cennyan 3 LND (lefe nunli daywatumon). Te sen daycinonpul, mas pia burfahuri. Ban din, te vole na idi cel alo deha. Te xoru na anda. Hay multi termo. Te rahatu bax drevo. Drevo sen pul fe syahe prumu. Mannini folpasa. Avayar voka te, ji te peti of te na cudu bannumer fruta. Nini swal tas te kama te vole termodo fruta kam nentermodo fruta. Te haha ji loga, "Kemaner to sen ible ki fruta sen termodo?"

Nini esraru. Avayar loga, "Okey, am gibe tas mi termodo fruta." Nini supraidi drevo. Te treme ban xube. Fruta sokutu cel infer per gubarpul geo. Femixu ofcudu oto. Te exhawa pas sesu munte cel na awgi gubar. Nini swal, "Daymama, keseba? Kam to sen termopul?" Femixu bevinamragi tesu lexiyuxi. Xorfe den din, te awetiraf sesu burfahuriya.

Basa-taytido fal **Srinivasan V R**

